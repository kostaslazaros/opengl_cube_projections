Αρχικά υλοποιήθηκε ο μοναδιαίος διαδραστικός κύβος και στην συνέχεια υλοποιήθηκαν οι πλάγιες προβολές Cavalier και Cabinet γι' αυτόν. Στην περίπτωση της προβολής Cavalier χρησιμοποιήθηκε γωνία διόπτευσης φ = 45ο ενώ στην περίπτωση της προβολής Cabinet χρησιμοποιήθηκε γωνία διόπτευσης φ = 30ο. Κατόπιν του υπολογισμού των νέων συντεταγμένων του κύβου για κάθε προβολή παρατηρήθηκε ότι στην περίπτωση της προβολής Cavalier οι πλευρές του κύβου που ήταν αρχικά κάθετες στο xy μετά την εφαρμογή της προβολής, είχαν μήκος ίσο με την μονάδα. Στην περίπτωση της προβολής Cabinet, οι πλευρές του κύβου που ήταν αρχικά κάθετες στο επίπεδο xy, μετά την εφαρμογή της προβολής, είχαν μήκος ίσο με 0.5.












